---
title: "Oltre gli ingranaggi: intervista a Giordana Paita di Casappa Spa"
slug: giordana-paita-casappa-spa
date: 2025-11-18
featuredImage: /images/news/casappa_cover.jpg
featuredImageAlt: intervista a Giordana Paita di Casappa Spa
articleImage: /images/news/casappa-.jpg
articleImageAlt: intervista a Giordana Paita di Casappa Spa
summary: Giordana Paita, Communication Manager di Casappa S.p.a. approfondisce
  il suo punto di vista sulla sinergia uomo - macchina
excerpt: Casappa S.p.a. è un’impresa che si occupa di pompe idrauliche, dalla
  loro progettazione fino alla produzione vera e propria, offrendo oltre al
  proprio catalogo anche soluzioni personalizzate ad hoc.
published: true
---
**Casappa S.p.a.** è un’impresa che si occupa di pompe idrauliche, dalla loro progettazione fino alla produzione vera e propria, offrendo oltre al proprio catalogo anche soluzioni personalizzate ad hoc.

**Una multinazionale che però ha ancora l’aria di casa**: l’azienda è rimasta infatti a conduzione familiare. Dopo la fondazione avvenuta nel 1963 da parte di Roberto Casappa, si sono succedute altre due generazioni, tra figli e nipoti.

Entrando nella loro sede a Lemignano di Collecchio, siamo accolti da chi per lavoro si occupa di raccontare l’azienda: la Communication Manager Giordana Paita, che ci ha spiegato le ragion d’essere dell’azienda e di come Casappa si inserisca all’interno della Seconda Edizione del Festival della Narrazione Industriale.

**Cosa si aspetta da questo Festival?**

Sicuramente il Festival è per noi un'occasione di confronto con altre realtà industriali del territorio. È una bellissima opportunità per mettere in contatto l'Università, le aziende e tante altre realtà appunto all'interno del nostro territorio e della nostra Comunità.

**Che cosa ne pensa della tematica dell’Umanesimo Industriale?**

L’Umanesimo Industriale è un concetto che sentiamo molto vicino ai nostri valori, perché mettere al centro l'uomo è qualcosa che sentiamo profondamente in Casappa. Non esistono solo le macchine, non esistono gli ingranaggi, non esistono le apparecchiature, ma esistono anche le persone, esistono le relazioni e la visione per il futuro.

**Perché Casappa ha deciso di aderire al Festival?**

I valori che esprime il Festival sono dei valori molto vicini ai nostri. Ci piace l'idea di poterci raccontare, ma anche di poterci far raccontare e anche farci ispirare. Poi, un'altra cosa estremamente importante per noi è proprio quella di mettere al centro le persone che ogni giorno raccontano la nostra crescita e la nostra visione.

**Qual è il valore aggiunto che Casappa può portare al Festival?**

Sicuramente Casappa rappresenta il punto di vista di un'azienda meccanica che però ha voluto dare un imprinting un po' diverso rispetto alla tipica azienda proprio del settore. Con progetti come Casappa Cares e Casappa Women, per esempio, si mettono al centro dei valori che sono molto vicini ai valori che andremo a raccontare all'interno di questo Festival.



*Casappa sarà presente come ospite  alla Restituzione dell’esito del laboratorio universitario Raccontare l’impresa, Mercoledì 26 novembre alle ore 17.00, presso lo Spazio 51 di Palazzo Giordani.*
